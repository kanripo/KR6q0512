# -*- mode: mandoku-view; -*-
#+DATE: 2016-06-08 5:54
#+TITLE: 古宿尊禪師語錄
#+PROPERTY: CBETA_ID J37nB387
#+PROPERTY: ID KR6q0512
#+PROPERTY: SOURCE Jiaxing Canon Vol. 37, No. B387
#+PROPERTY: VOL 37
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0512_J_005-0431b> 
#+PROPERTY: JUAN 5
古宿尊禪師語錄卷五¶
住河東水月嗣法門人明圓編¶

* 雜偈¶

** 野眠¶

#+BEGIN_VERSE
「　日午時登石上眠長天作被任󵏹鼾一回睡醒跏趺¶坐靜聽松風若管絃」
#+END_VERSE
¶

** 功圃¶

#+BEGIN_VERSE
「　每愛居山好樂閒及乎一住幾曾然開畦種菜剛才¶苗麋鹿重經要挾園」
#+END_VERSE
¶

** 晏起¶

#+BEGIN_VERSE
「　山前紅日高三丈正是儂家熟睡時野鳥不容人自¶在飛來簾外鬧花枝」
#+END_VERSE
¶

** 宿小孤山¶

#+BEGIN_VERSE
「　千峰盡處湧微岑半入煙波半入雲兩岸無船空寂¶寂僊宮但與月為鄰」
#+END_VERSE
¶

** 姑蘇夜發¶

#+BEGIN_VERSE
「　埜水輕帆送小舟眠霜臥月枕風流雙眸合卻時方¶好舵長呼云上虎丘」
#+END_VERSE
¶

** 遠望廬山¶

#+BEGIN_VERSE
「　片帆高挂雨初晴五老橫披淡淡雲極目諦觀如畫¶軸禪林是處有煙生」
#+END_VERSE
¶

** 休寧晚櫂¶

#+BEGIN_VERSE
「　綠水之流遶茂林月波細細涌飛金櫓聲松韻時相¶和隱几何須再整琴」
#+END_VERSE
¶

** 夜宿采石懷太白¶

#+BEGIN_VERSE
「　一片白雲橫古渡江風遠送過瑤亭夜來明月隨波¶上疑是先生醉酒臨」
#+END_VERSE
¶

** 示竹叟禪人¶

#+BEGIN_VERSE
「　辛勤數載伴丹霞一別南詢去路賒參罷諸方還舊¶處鋤雲種月是生涯」
#+END_VERSE

<pb:KR6q0512_J_005-0431c>¶

** 寄懷離指和尚¶

#+BEGIN_VERSE
「　憶昔巾瓶侍閬州幾經毒手恨難休頻拈柏子因風¶上莫道無香過鼻頭」
#+END_VERSE
¶

** 寄朝陽大徹友人¶

#+BEGIN_VERSE
「　與君同甲又同鄉別後無聞在那方忽地鴻音輕漏¶泄飛聲星夜到朝陽」
#+END_VERSE
¶

** 示秋月禪人結茆¶

#+BEGIN_VERSE
「　計窮力極如何好刈把長茅住嶺邊夜聽松濤瞪夢¶眼得瞻秋月照危巒」
#+END_VERSE
¶

** 春遊¶

#+BEGIN_VERSE
「　上林花鳥鬧喧天定起尋芳自偶然冷笑春風狂甚¶我亂拋榆線撒金錢」
#+END_VERSE
¶

** 漁即驚鶩¶

#+BEGIN_VERSE
「　煙雨樓臺半啟窗漁即蓑笠過沙矼曲腰把釣忙忙¶箇驚散團圞鶩一雙」
#+END_VERSE
¶

** 示體玄監院¶

#+BEGIN_VERSE
「　庭前萬竹點微霜佛法分明為舉揚直下若能親見¶徹方知遍界不曾藏」
#+END_VERSE
¶

** 漁翁¶

#+BEGIN_VERSE
「　一笠一蓑一小艖妻孥常伴在煙波金鱗釣得時憨¶睡孰慮來朝米不多」
#+END_VERSE
¶

** 示慧生禪人¶

#+BEGIN_VERSE
「　觀君氣骨固非常宜力精勤辦所長興福有言無漏¶逗且藏牙爪慢開張」
#+END_VERSE
¶

** 示定寧監院¶

#+BEGIN_VERSE
「　楊岐執役輔慈明千古英風道尚存若是當家真種¶草何妨奮發繼芳聲」
#+END_VERSE
¶

** 示瀛洲監院¶

#+BEGIN_VERSE
「　靈根夙植道心濃入我門來須契宗善學楊岐成底¶事人非人等自尊從」
#+END_VERSE

<pb:KR6q0512_J_005-0432a>¶

** 示天德禪人¶

#+BEGIN_VERSE
「　學牧工高信有餘亡羊終不慮他岐深知故嚼山藤¶處呼逐流雲過小溪」
#+END_VERSE
¶

** 示永德禪人¶

#+BEGIN_VERSE
「　脫卻塵中諸苦因飄然步入象龍群玄關疊疊應通¶透莫負當年殊勝心」
#+END_VERSE
¶

** 示默會侍者¶

#+BEGIN_VERSE
「　執事巾瓶志不灰麤拳痛棒幾酬來有時覿面知端¶的任把虛空自剪裁」
#+END_VERSE
¶

** 化磨¶

#+BEGIN_VERSE
「　洞山日用無他計欲倩毛車轉法輪長者慨然施器¶具滿堂龍象即霑恩」
#+END_VERSE
¶

** 旅夜¶

#+BEGIN_VERSE
「　微風細雨正三更四壁寒螿瑟瑟鳴獨對孤燈難假¶寐教人怎得罷孤吟」
#+END_VERSE
¶

** 壽慧融禪德¶

#+BEGIN_VERSE
「　殑伽沙數配君期此外無籌算可宜笑指虛空方福¶德高歌一曲凍雲飛」
#+END_VERSE
¶

** 家豹¶

#+BEGIN_VERSE
「　毛蟲之類許多般寢食同人得幾然有問何緣當若¶是詩書無恙賴渠䀽」
#+END_VERSE
¶

** 螢火¶

#+BEGIN_VERSE
「　清光每對明中滅赤焰常從暗裡生莫道世間無用¶處晉車學業固由成」
#+END_VERSE
¶

** 爆竹¶

#+BEGIN_VERSE
「　儀容裝點似堪親滿肚無明怕殺人忽遇丙丁輕觸¶犯一聲哮吼震乾坤」
#+END_VERSE
¶

** 再歸仙陀¶

#+BEGIN_VERSE
「　古寺離違月兩圓歸來人事著驚看獨憐岸菊情如¶舊漫散清香入戶寒」
#+END_VERSE

<pb:KR6q0512_J_005-0432b>¶

** 初秋值寒¶

#+BEGIN_VERSE
「　秋風秋雨動玄關半摺南華仰臥看落葉滿階躬去¶掃且煨爐火禦新寒」
#+END_VERSE
¶

** 睡起¶

#+BEGIN_VERSE
「　食後剛閒瞌睡來󵏹鼾一覺眼重開樵郎小大無知¶甚刀斧團團斫我柴」
#+END_VERSE
¶

** 山庵停步¶

#+BEGIN_VERSE
「　一缽孤囊暫息肩桃花開落遍溪邊幾株嫩柳何奇¶怪打雨敲風帶晚煙」
#+END_VERSE
¶

** 示月輝禪人¶

#+BEGIN_VERSE
「　箇事分明要爾知精勤力任勿遲疑挑開碧落雲和¶霧露出當天一月輝」
#+END_VERSE
¶

** 壽靡藏醫士¶

#+BEGIN_VERSE
「　一囊滿貯阿伽陀專與群生治病魔所願從今增上¶壽春秋無復讓誰多」
#+END_VERSE
¶

** 示心光禪人¶

#+BEGIN_VERSE
「　好醜境緣起自心光前絕後莫容霃這般去就恒無¶間纔得高風動客吟」
#+END_VERSE
¶

** 雲生文居士共敘¶

#+BEGIN_VERSE
「　水雲驟合在東山共話頻年往復艱一夜曲衷難盡¶處愁于何日到鄉關」
#+END_VERSE
¶

** 贈憲廷張護法¶

#+BEGIN_VERSE
「　天覺金湯我法局勳名雷動不無聆嘉聲克紹誰堪¶任緇素爭傳老憲廷」
#+END_VERSE
¶

** 雲菴夜作¶

#+BEGIN_VERSE
「　村驢㰻㰳夢初甦一枕鄉思概未逋萬里孤身誰太¶息長廊唃唃幾飛奴」
#+END_VERSE
¶

** 示慧覺禪人¶

#+BEGIN_VERSE
「　錦衣玉食妙年時老入緇叢志願丕欲與洞山全舊¶案不辭寒暑事先之」
#+END_VERSE

<pb:KR6q0512_J_005-0432c>¶

** 瀑布泉¶

#+BEGIN_VERSE
「　懸崖赤壁噴飛泉引月穿雲下半天無限風光藏不¶著明明漏逗與人看」
#+END_VERSE
¶

** 水簾洞¶

#+BEGIN_VERSE
「　石室無門水作簾和風高挂白雲間黃昏不用呼童¶捲自有娥眉月上懸」
#+END_VERSE
¶

** 珍珠泉¶

#+BEGIN_VERSE
「　冷泉源向石邊開日夜傾珠萬斛來寄語未臨寶所¶客此間得到莫空迴」
#+END_VERSE
¶

** 清風嶺¶

#+BEGIN_VERSE
「　莫謂㕍門風最惡此間猶勝彼間嚴雄威利若吹毛¶劍微犯輕挨透膽寒」
#+END_VERSE
¶

** 贈了塵禪師¶

#+BEGIN_VERSE
「　舊店重開不記春孰愁寒暑病魔侵時燒榾柮烹風¶月一任人來滿肚撐」
#+END_VERSE
¶

** 寄秀然禪人¶

#+BEGIN_VERSE
「　寄語菴中箇主人耕雲種月占先春爭前奪早無他¶故免使饑寒事逼身」
#+END_VERSE
¶

** 送見座主金州行化¶

#+BEGIN_VERSE
「　興元緇白固純和向慕高明導進他此去不辭施敏¶手人天胥慶待來歌」
#+END_VERSE
¶

** 示明暗顧居士¶

#+BEGIN_VERSE
「　愛爾真誠學佛人洞山席下幾咨詢頻拈白棒當陽¶示領取無疑道始親」
#+END_VERSE
¶

** 遠眺三山寺¶

#+BEGIN_VERSE
「　孤帆曉挂綠蘆灣望斷波濤古岸邊一棒鐘聲雲散¶處許多樓閣倚蒼天」
#+END_VERSE
¶

* 雜詠¶

** 示契中禪人¶

#+BEGIN_VERSE
「　祖道陵夷日重光屬爾先化風清上下法雨洗中邊
<pb:KR6q0512_J_005-0433a>¶佛事觀機設禪燈相器聯我宗時有賴喜見得人賢」
#+END_VERSE
¶

** 寄友人藏朴¶

#+BEGIN_VERSE
「　參商來許久屈指尚餘年路遠情何爾音疏意豈然¶君余雖各地星月本同天良晤期誰定龍舟競渡前」
#+END_VERSE
¶

** 示紫巖禪人¶

#+BEGIN_VERSE
「　歷驗空群物真誠氣宇雄天衢堪上達雲路可深通¶逐日機雖備追風況且蒙呂梁從放浪高舉待時沖」
#+END_VERSE
¶

** 行腳¶

#+BEGIN_VERSE
「　棄卻匡徒任逍遙世界中一身多快活兩袖足清風¶法範當今別禪規不古同頹綱知莫挽甘分學愚蒙」
#+END_VERSE
¶

** 別了性禪人¶

#+BEGIN_VERSE
「　三冬頻話聚一旦動行思此際茗同啜他鄉路自之¶風帆呈別恨花鳥獻離詞楚普相關遠團圞在幾時」
#+END_VERSE
¶

** 謝五龍和尚¶

#+BEGIN_VERSE
「　旅亭耽寂寞支首聽鳴禽念甚騰空月情方倚障霧¶燈殘歸夢杳漏盡客愁深法駕來天外姑疏杖笠吟」
#+END_VERSE
¶

** 別明教和尚¶

#+BEGIN_VERSE
「　家計無緣此囊書下翠嶒溪山隨所好風月任為朋¶匿跡消群怪潛蹤信巳能預卜嵩和岱支鐺事可恆」
#+END_VERSE
¶

** 樓中懷友¶

#+BEGIN_VERSE
「　傑閣通霄漢登臨覺有誰雲塗金壁艷月抹玉攔貾¶野水簷前落雄峰檻外俾坐中忘管待不沒故人思」
#+END_VERSE
¶

** 喜雨¶

#+BEGIN_VERSE
「　聖澤滋寰宇群靈慮始疏黍知必稔倉廩諒無虛¶道泰緇遊闊時清士讀餘歡聲聞四野自此得閒居」
#+END_VERSE
¶

** 登招寶次韻¶

#+BEGIN_VERSE
「　東南無寸地淮山有石城潮來緇白怖汐退灶漁驚¶洞口多龍氣嵒邊足士名蜃樓幻出外乍見遠帆橫」
#+END_VERSE
¶

** 春日訪太和溫封翁¶

#+BEGIN_VERSE
「　荷榮荒郊外原歌數採桑運籌生計少懷友意思常
<pb:KR6q0512_J_005-0433b>¶[糸*戢]柳黃鶯急穿花紫燕忙飄然忘路迥習習谷風香」
#+END_VERSE
¶

** 春遊¶

#+BEGIN_VERSE
「　㫹日御虛碧和風捲落霞澗鳴新泛水樹發舊藏芽¶巢鳥歌奇調懸猿獻異葩恍疑臨佛國薄暮厭歸家」
#+END_VERSE
¶

** 登高二首¶

#+BEGIN_VERSE
「　日暖風和際摳衣躡翠微茁沙茅箭利破土萁拳肥¶搖擺藤猶醉歪斜石似饑錦城無是趣有意待來扉¶黃鳥多饒舌乘緣上碧峰花香添賞興草色壯遊憧¶縱目諸氛斂舒身萬象恭暮歸何所似落日映青松」
#+END_VERSE
¶

** 夜過吳江¶

#+BEGIN_VERSE
「　海月看將上孤帆勢莫留板橋人馬寂山寺鼓鐘休¶不喚權停棹誰云且繫舟猶嫌風力錯引水向東流」
#+END_VERSE
¶

** 顯宗老禪過訪有感¶

#+BEGIN_VERSE
「　不厭長途苦乘車赴法筵明符我舊願暗動彼新虔¶克拓禪綱墜能挰祖幟蹎神情勇健處固在諗翁先」
#+END_VERSE
¶

** 示平寰王護法¶

#+BEGIN_VERSE
「　懷藏志卓犖嘉運弗丁辰釣富端彌沒邀名故獨踆¶才寧甘自棄名卻葸人詢益老無他術孳孳與道鄰」
#+END_VERSE
¶

** 病中有感¶

#+BEGIN_VERSE
「　自經痿痺症交態笑全疏動定從儔缺歌吟伴黨虛¶只餘風入戶但剩月臨除枯坐閒籌度人情獲幾如」
#+END_VERSE
¶

** 示巨賢侍者¶

#+BEGIN_VERSE
「　欲習屠龍技千朝立限期宜懷出世想莫廢佐時思¶勤辦精奇作陰謀絕巧為幸高平漫術饒益有情疑」
#+END_VERSE
¶

** 贈道源座主¶

#+BEGIN_VERSE
「　羨君無畏口善析佛心宗法苑真英俊禪林老象龍¶風雷注滿舌錦繡著盈胸軌範師玄慧人天自樂從」
#+END_VERSE
¶

** 遊景明山¶

#+BEGIN_VERSE
「　久懷名勝地合伴故來遊仰望峗峨極旋瞻境界優¶奇端思盡覽佳況欲全收山峻樵蹤寡林深鳥韻稠
<pb:KR6q0512_J_005-0433c>¶僧廬懸峭壁民社寄斜陬水出峰臍下雲籠嶂腦頭¶嵐光映日轉谷氣逐煙浮意篤貪安穩良緣竟莫周」
#+END_VERSE
¶

* 山居雜律¶

#+BEGIN_VERSE
「　單瓢隻笠住深林收展隨宜度晚陰泉石消磨千種¶慮煙霞娛樂半生心甘從曠闊山中老免向恩榮浪¶裏沉坐斷世緣恬自快尋花聽鳥漫歌吟」
#+END_VERSE
¶

#+BEGIN_VERSE
「　當陽覷破上頭關倒弄顛拈悉是禪洞徹佛心無彼¶此了明祖意絕中邊雲凝壁嶂舒真印月照寒潭露¶本緣法法全彰人自昧風吹石臼更重宣」
#+END_VERSE
¶

#+BEGIN_VERSE
「　覷破浮生夢一場頻將身寄水雲鄉四蛇停篋人競¶弄二鼠侵藤我獨傷鑿石為航癡備息蒸沙作飯惑¶全亡殘經對月看完後就便和衣臥竹床」
#+END_VERSE
¶

#+BEGIN_VERSE
「　人為財名甘受屈我因智短寄雲豂喜同瑞獸潛頭¶角厭并癡禽惜羽翹菜圃有肥須數上粟田無莠亦¶三穮所言碌碌非圖富貴莫閒將歲月消」
#+END_VERSE
¶

#+BEGIN_VERSE
「　遯世全真入亂峰故教名利絕來蹤盈眸野色天然¶別溢壑浮雲分外濃鳥語如絃聽不厭山形猶畫翫¶何窮黃精紫菜供廚足孰更持盂下嶺東」
#+END_VERSE
¶

#+BEGIN_VERSE
「　支那歷遍隱空林佳景誠堪悅病心四面奇峰安石¶畫一溪流水伯牙琴雲關疊疊重圍護谷鳥喃喃數¶誦箴聲色縱橫消世慮怡然獨抱此幽情」
#+END_VERSE
¶

#+BEGIN_VERSE
「　自縛茅菴翠靄中羊腸苔徑絕人通慈風遍扇諸塵¶斂慧日高懸萬象空白髮既生無藥治朱顏苟變沒¶方紅普天匝地忙忙輩輸我煢然箇散翁」
#+END_VERSE
¶

#+BEGIN_VERSE
「　相逢罕遇是同科故爾煢居在翠峨畏影逃形嗟憒¶甚揚湯息沸笑愚多能持慧劍誅家寇安用神鋒掃¶異魔我亦老來明此意知他流俗又如何」
#+END_VERSE
¶

#+BEGIN_VERSE
「　萬疊雲山護竹關恬然素守絕他攀許多榮辱閒中¶了無限貪瞋靜裏刪伎善屠龍歸術黨行能誇鶴入¶仙班我菴終不容其類一任將名與世傳」
#+END_VERSE

<pb:KR6q0512_J_005-0434a>¶

#+BEGIN_VERSE
「　至道從來絕變更頭頭顯露甚分明凡情聖智同心¶設佛種魔根共性生大小峰巒舒玅相高低流水弄¶玄韺癡迷眷屬咸求教痛棒麤拳吝不成」
#+END_VERSE
¶

#+BEGIN_VERSE
「　箇事本來無靜鬧所緣痼癖好山焉猗猗翠竹連溪¶口淡淡彤雲覆嶽肩𣔻杌柴頭炊鼎破沙盆子掬¶流泉孃生襖褲時披著不落春風秋雨便」
#+END_VERSE
¶

#+BEGIN_VERSE
「　斗室棲遲在翠嶒雲深未許客來尋蒼松遐邇迷幽¶徑野鳥晨昏弄好音白髮幾莖空世夢青山溢目壯¶閒心那知更有貪婪輩趨利求名不解禁」
#+END_VERSE
¶

#+BEGIN_VERSE
「　年來活計钁頭邊棄故營新了世緣斸斷山腰栽紫¶芋鑿開地面種青蓮幽棲巖畔麋為友嬾臥松前葉¶作氈笑彼人間多富貴無由得樂在林泉」
#+END_VERSE
¶

#+BEGIN_VERSE
「　眾山環抱一孤菴寂滅身心儘自然絕頂四時雲幕¶罩險巖千仞棧梯懸是非不到群情息物我忘分萬¶法捐莫謂杜多癡長老生平無事到人前」
#+END_VERSE
¶

#+BEGIN_VERSE
「　柴門亙古向南開一任魔來與佛來方便暫容呈本¶據等閒未許弄奇才不嫌菸蒐潛深谷且喜狻猊臥¶上臺老病無他惟藥餌貴延殘喘化癡獃」
#+END_VERSE
¶

#+BEGIN_VERSE
「　吾儕久矣住岩阿不見籬邊盜筍婆苦口向人分皂¶百直言與世判淆訛茅簾罷捲妨風入草榻重苫畏¶雨過密意分明俱漏逗客來猶更問如何」
#+END_VERSE
¶

#+BEGIN_VERSE
「　不學諸方樂世便單丁雲窟到驢年三餐糲飯生緣¶足一箇茅菴身計全志在耕煙非舊習情羈種月乃¶新顛疏慵誰復貪名聞潦倒無機更論禪」
#+END_VERSE
¶

** 夏日寄聲遠鍾護法¶

#+BEGIN_VERSE
「　榴火燒空炎晝長當窗南面納微涼有懷捲幕窺雲¶氣無意攤書對月光三弄彩毫詞始備數磨香劑句¶初張安居幸獲鄰高隱茗碗時攜話梓桑」
#+END_VERSE
¶

** 懷電影同參¶

#+BEGIN_VERSE
「　隱几樓臺花木香村南村北鬧蠶桑懷仁對竹孤吟
<pb:KR6q0512_J_005-0434b>¶朗惗義臨風一調長昔日名山同拮據今時荒院獨¶奔忙晴川野水翻雲浪不遏朝昏鬱暮狂」
#+END_VERSE
¶

** 夏日還蜀梓舟兄固留有感¶

#+BEGIN_VERSE
「　罷釣收綸返故鄉孤裝何幸遇同堂團圞磬徑他山¶債把臂詞消炎暑忙晉柏晚霞吞瑞質檀溪夜月煥¶文章乘緣夢破親親事孰更求湯瀉熱腸」
#+END_VERSE
¶

** 同六安何護法登凌波山¶

#+BEGIN_VERSE
「　張帆鼓櫂謁凌波乘興披雲意趣多萬頃風濤涵雪¶塢四維春色入煙蘿玄猿競集鳴高樹白鷺爭馳戲¶淺沙疊足垂緡消世慮頻呼人謾舉歸歌」
#+END_VERSE
¶

** 寄漢伯于護法¶

#+BEGIN_VERSE
「　斗山名譽士農訇德業彌彰蔭眾生禮樂傳家中外¶仰詩書課子智才宏朝昏竭力勤王事動止存心壯¶法城祖道垂秋吾不慮扶持奈有繼商英」
#+END_VERSE
¶

** 中秋賞月¶

#+BEGIN_VERSE
「　黃昏待月聚諸賓海角圓明箇樣新且喜翠微光預¶照更憐碧澗影初陳詞壇易發驚群句歌館能全樂¶眾因自是八方人共慶何堪天曉又西傾」
#+END_VERSE
¶

** 登滄浪亭¶

#+BEGIN_VERSE
「　瑤亭高插翠微顛萬象森羅列檻前霧散長空舒玉¶冕雲開太岳露金仙槐關古渡歸騎疾滄浪宏浴¶鷺旋對景賞心忘日暮尋詩琢句倚闌干」
#+END_VERSE
¶

** 次李太史登接引閣韻¶

#+BEGIN_VERSE
「　畫檻雕欄大覺宮珠簾繡幕動慈風讓君闊步瑤臺¶上惜彼憨眠火宅中玉級數登塵念盡瓊樓一敘宦¶情空東林以酒邀賢士我社惟詩款相公」
#+END_VERSE
¶

** 冬夜共素懷友敘別¶

#+BEGIN_VERSE
「　夜盡更深興未闌重添松火再盤桓瓶花凍合清香¶減山月雲遮素影殘邂逅片時難盡意離違一度曷¶忘寒生涯各別徒惆悵厭把新詞拭眼看」
#+END_VERSE

<pb:KR6q0512_J_005-0434c>¶

** 次友客窗夜雨韻¶

#+BEGIN_VERSE
「　千峰含色斂深雲獨藉銀缸代晚曛壁嶂松音尤可¶聽芳池蛙韻不堪聞三思病眼憑誰刮幾度孤窮向¶孰分幸有同堂知識在簷前滴滴已先君」
#+END_VERSE
¶

** 讀節孝傳贈三省柯居士¶

#+BEGIN_VERSE
「　節孝聯芳井斗山口碑史冊自弘傳一門垂範楊千¶古兩代貽風譒萬年匪但皇都增瑞氣兼于帝里種¶奇緣郢城四海稱名最又得嘉聲越世便」
#+END_VERSE
¶

** 別懷璞張護法¶

#+BEGIN_VERSE
「　與君大好再盤桓無奈從前底事攀縱沒雄心恢祖¶道咸餘壯志斸青山曉雞初唱添愁緒曙色微分動¶楚顏幾度欲離離未得只因歸路透藍關」
#+END_VERSE
¶

** 淨光乞偈修街¶

#+BEGIN_VERSE
「　八達通衢圮坼時腳頭步步有參差晴乾礧硌車程¶澀陰雨泥濘客路遲莫道罕逢良匠手須知少扣德¶人惟慇懃遍告諸檀護一任爭先布福基」
#+END_VERSE
¶

** 問樵¶

#+BEGIN_VERSE
「　忽聽林樵伐木柯胡歌村調出煙蘿雖知苦樂平均¶受孰曉春秋活亂過利斧但尋溪畔石求朋直入背¶陰披一聲嘯齒遙呼應藉問君柴夠也麼」
#+END_VERSE
¶

** 寄祝玉玖喬護法¶

#+BEGIN_VERSE
「　益壽延年那著子知君不待我重云佛門作護心無¶厭宦海優游念罔聞每以琴書消歲月恆將詩酒樂¶清平吮毫遠寄蟠桃句願入東都九老群」
#+END_VERSE
¶

** 哭破山老和尚¶

#+BEGIN_VERSE
「　訃命函關血淚漣只緣恩過育身邊人神恫慕烹豯¶聖釋梵悲懷嗜𨠔禪滄海巨同師德共虛空闊類我¶愁然追風無暨登兜率百拜香燒幻影前」
#+END_VERSE
¶

** 禮天童密祖翁塔¶

#+BEGIN_VERSE
「　遠躡溪山入四明殷勤九拜竭真誠千峰瑞靄舒金
<pb:KR6q0512_J_005-0435a>¶帳廿里松杉鼓梵音景侵霞生香篆結清關水出素¶懷傾長歌一調酬先德萬象森羅暗裏驚」
#+END_VERSE
¶

** 禮林師翁塔¶

#+BEGIN_VERSE
「　為慕原初過百城今朝喜獲拜華塋一爐香上酬恩¶重三盞茶傾報德深窣堵波間寒夜月狻猊座畔冷¶寅鍠聲光影裏悽然處流水滔滔赴海濱」
#+END_VERSE
¶

** 悼黃龍法兄奇和尚¶

#+BEGIN_VERSE
「　㕍鴻分影不無怮淚灑山河雜雪瀌驚起有情時怲¶怲喚回含識刻憀憀禪庭懼折擎天柱苦海愁沉濟¶世舠擁局悲端權自化幸遺猶子繼聲高」
#+END_VERSE
¶

** 送飛白李護法北上¶

#+BEGIN_VERSE
「　良驥追風赴盛京者回端的重皇情應知受秩非常¶品可信承恩故不輕助君萬里榮登讖樹我千山樂¶道旌疊足靜聞音律降莊嚴佛土一時新」
#+END_VERSE
¶

** 贈方升張文學¶

#+BEGIN_VERSE
「　頗知才學類滄瀛放膽擬窮幾萬程煙浪滔滔連碧¶漢雲波浩浩接芳城欲求明月珠歸去故蕩幽楠槳¶快迎得得在懷時愛惜心碑咸自勒佳名」
#+END_VERSE
¶

** 次韻贈天台主人¶

#+BEGIN_VERSE
「　般若流通海宇香頭頭獨露冷冰霜超凡骨格寧消¶飾越聖襟懷詎假粧舌上神鋒灰佛膽眉端寶劍裂¶魔腸大雄山裏憑跧跡孰使庸緇伴隱藏」
#+END_VERSE
¶

** 次韻復奉先秦護法¶

#+BEGIN_VERSE
「　忠心皎皎似銀蟬匪但舒光映法筵樵牧有聲歌德¶政士民無曲詠恩偏異端息熾因風偃聖教流通賴¶力牽濟溺扶傾功行著金湯千古任弘傳」
#+END_VERSE
¶

** 祝阿王老藏八旬初度¶

#+BEGIN_VERSE
「　東皇晏起暮春天仙子承籌慶上賢法海餘波滋萬¶彙華壇清韻攝諸緣憑翻梵語為唐語任展真權作¶世權北望雲山申素祝常懸化日照三千」
#+END_VERSE

<pb:KR6q0512_J_005-0435b>¶

** 次白玉張護法過訪元韻¶

#+BEGIN_VERSE
「　雱雲靉靆望中迷孰卜文光射嶺西題罷墨花香梵¶剎詠殘白雪樂僑棲不緣酒美成佳會為羨風清度¶小溪擬搆草菴依上黨晨昏堪就八叉攜」
#+END_VERSE
¶

** 壽雲峰孟護法¶

#+BEGIN_VERSE
「　挂冠解綬入林泉頤養天真樂自然翠竹青松貪久¶伴黃扉紫閣倦重旋灌花有節呼童稚對境無機外¶老禪了得閒中多意趣長生奚必在丹延」
#+END_VERSE
¶

** 壽貴菴監院¶

#+BEGIN_VERSE
「　鬚眉半類伯陽皤萬行完全智慧多大起伽藍光祖¶道弘開保社福檀那樓臺棋布天人仰戒德風飆少¶老歌花甲願增無盡限從渠長住在娑婆」
#+END_VERSE
¶

** 壽子厚張護法¶

#+BEGIN_VERSE
「　忠孝家聲德頌殷時逢放鶴更繁聞斗山望重冠天¶覺文武才高壓子雲保障四民增祉祚陶鎔萬化倍¶功勳我宗欲墜承風振應享遐齡沒盡春」
#+END_VERSE
¶

** 贈允升禪德¶

#+BEGIN_VERSE
「　道德嘉聲遍界鳴群靈無不動欽誠龍盂展處飛騰¶歇虎錫搖時滯屈行濟世仙丹瘳眾苦刮膜金鎞瘥¶諸盲我嬰酷瘞煙霞疚幸直光風幾度清」
#+END_VERSE
¶

** 贈了緣書記¶

#+BEGIN_VERSE
「　益老風光孰讓他夕昕常演妙伽陀機先有句凡情¶寡句下無私道味多榮辱匪干心上策利名罔係目¶前科滿腔浩氣空今古法法誰輕意放過」
#+END_VERSE
¶

** 關周雲中顯聖¶

#+BEGIN_VERSE
「　主伴雲間顯聖容威風凜凜震寰中洗清天地功勳¶著掃淨山河氣宇洪義釋曹瞞真德士力扶漢室果¶英雄冥資佛國為屏翰魔外無塵落梵宮」
#+END_VERSE
¶

** 羊頭山(上有石羊一隻)¶

#+BEGIN_VERSE
「　楊子鄰人不見蹤焉知渠上此孤峰春秋幾度無遺
<pb:KR6q0512_J_005-0435c>¶色寒暑頻經未改容獨立一身當燕塞長舒兩角鎮¶秦墉自從蘇武收功後千載誰來更剪㲨」
#+END_VERSE
¶

** 壽漢清張護法¶

#+BEGIN_VERSE
「　大福德人初度天紛紛仙侶降堂前圖陳白鶴雲中¶舞軸獻青松壁上懸朱紫循行施禮貌兒孫次第設¶佳筵互歌一調饒君壽鶴老松枯莫盡年」
#+END_VERSE
¶

** 壽靈壁禪德¶

#+BEGIN_VERSE
「　面對長空奏鶴南兩堂雲水競爭先食陳上味般般¶美果獻蟠桃粒粒鮮竺土群賢歌古調蓬萊列士續¶佳聯期君壽算超然處迥出彌盧萬八千」
#+END_VERSE
¶

** 贈弘道商文學¶

#+BEGIN_VERSE
「　五典三墳一肚收才華端的世難求胸中氣宇堯天¶闊筆底篇章泗水流有限龍門從獨步無邊宦海任¶優遊來年桂節登文陣更讓其誰奪首籌」
#+END_VERSE
¶

** 賀君弼林護法¶

#+BEGIN_VERSE
「　抱德懷仁隱士家俄驚丹詔落煙霞寶坊喜見旌旗¶擁畫鼓欣聞曉夜撾雲合翠峰迷鳥道天開紫氣納¶靈車聖明此日求賢切一舉三遷故不差」
#+END_VERSE
¶

** 次韻寄懷元亮高護法¶

#+BEGIN_VERSE
「　渴慕金湯刻甚年陳蕃榻下又高懸恍疑詩酒羈行¶旆妄憾賓朋挽座船雲水幾時同湊合龍魚何日共¶翩遷頻將几案慇懃拶翹首西嶜望眼穿」
#+END_VERSE
¶

** 閒吟七首¶

#+BEGIN_VERSE
「　雲根耨地三畝自種梅花與茶佛口蛇心固畏虎皮¶羊質堪嗟洞明物我原幻始覺聖凡路差解得其中¶意趣何妨老在煙霞」
#+END_VERSE
¶

#+BEGIN_VERSE
「　小屋自從一住悶然忘卻朝期朱顏為病方減拙志¶因書乃遺大福憑他受用深山任我棲遲尋花聽鳥¶之外屈膝風前誦詩」
#+END_VERSE
¶

#+BEGIN_VERSE
「　本是一員懶漢空諸禮貌溫恂披緇巳獲衰老說法
<pb:KR6q0512_J_005-0436a>¶怕搖舌脣飯罷忻舒腳睡臨淵厭展絲綸雲關固閉¶幽隱了沒貪瞋念真」
#+END_VERSE
¶

#+BEGIN_VERSE
「　浮名薄利捐卻分外何貪可前屋漏寧同露地糧空¶不至餐氈坐窺松上明月臥聽林間響泉但願生生¶若是誰思成佛成仙」
#+END_VERSE
¶

#+BEGIN_VERSE
「　人生夢幻因緣此理無煩再詮鬚髮俄然變白形軀¶倏爾彫殘良琴徐撥松下佳句漫敲水邊看罷山中¶景致歸來一榻高眠」
#+END_VERSE
¶

#+BEGIN_VERSE
「　日把南華誦罷坐彈舊有焦桐數聲清磬音息一曲¶村歌款窮明月忽生小沼白雲倏挂孤松藤床脫膊¶鼾睡夜夢塵緣罕逢」
#+END_VERSE
¶

#+BEGIN_VERSE
「　乾坤任我週遍愛此山佳喜藏疏壁唯分野色矮牆¶孰禁花香松聲匪異琴響草屋何殊畫堂眼裏森羅¶萬象洞然滿腹文章」
#+END_VERSE
¶

* 五言古¶

** 復明法禪翁¶

#+BEGIN_VERSE
「　雄才超七步道貌老如童崇山恣隱逸大塊任西東¶赤幟懸名剎烏藤振祖風魔蹤萬里絕法令五湖通¶塵畔英靈廣椎邊妙術空自慚羈化外罔獲而慈容」
#+END_VERSE
¶

** 淨如禪人出關¶

#+BEGIN_VERSE
「　三載學偷閒諸緣許自蠲宗乘頻體究祖意細鑽研¶憤志師長慶懷才繼道宣禪宮為柱礎苦海作舟船¶功行休云足玄途謾語邅隨宜須改轍別上鷲峰巔」
#+END_VERSE
¶

** 寄月巖禪師¶

#+BEGIN_VERSE
「　自昔參商後萍蹤寄楚西鄉關天地迥客路縱橫迷¶短髮因愁白孤笻為法提身隨四眾養狂向一機刲¶篤愛何消滅翦詞詎假𠜱尪羸多病狀零落老岩窐¶歲月從支遣誰將外事卟」
#+END_VERSE
¶

** 次雙塔雪峰禪德原韻¶

#+BEGIN_VERSE
「　暫斂琴書案乘暇赴社來輕敷憐客意聊展羡賢才
<pb:KR6q0512_J_005-0436b>¶華藻捐疲狀玄談挽逝咳頑機因力轉僻疚賴詩裁¶道行群生仰仁慈四眾推智超雙塔聳情越萬山堆¶佛日當天揭禪關信手開眼中空彼此舌上足風雷¶拯溺端休論扶衰況莫猜頻頻希一諾得共造蓮臺」
#+END_VERSE
¶

** 餞別玉淵曹護法¶

#+BEGIN_VERSE
「　先生魏武後才德高為首慧性十方空賢名四海有¶懷藏至聖心袖出巨靈手精忠貫古今豪氣沖牛斗¶節孝等彌山清廉同渭瀏富貴任牽纏煙霞念不朽¶盤桓謝往因瀟灑蠲塵垢劍挂赤松間詩吟白足右¶仕林厭久居法窟貪長蹂飽飫菩提羹醉酣般若酒¶珠璣噴草廬意趣炙人口泉石競增光妖邪自斂醜¶屏藩注念多保障輸誠厚返旆上天衢綣情向拙叟¶信筆兩三篇慇懃千萬揉誓歸帝子鄉轉助持顛肘¶勒玟識遺風神龍願謹守」
#+END_VERSE
¶

** 六通韓居士過訪喜作¶

#+BEGIN_VERSE
「　朔風吹岸嶺鞍馬遙來冷暖日無遺色寒雲有皓影¶尋幽意直切訊牧意何省不廢煙霞約寧忘忠信憬¶蒼松傲白雪翠竹垂青穎針芥幸相投主賓緣并整¶挑燈話宿情撥火消更永出處厭殊方團圞喜共秉¶推窗咸拜月結好願頻請」
#+END_VERSE
¶

** 上元日圖督撫護法偕諸當道文武勳貴臨菴¶
著此奉贈¶

#+BEGIN_VERSE
「　聖主推賢德同來典并州帡幪知早布燈火覺今優¶生民前受困樵牧近忘愁四野欣堯日千邦樂舜秋¶壤歌彌海甸角韻絕邊樓斑白荷擔息饑寒瘦𤵙瘳¶恩波高下給惠澤縱橫賙老衲巖棲廣青衿塾學稠¶多因藩憲策總賴撫巡謀百辟皆從治群靈共仰庥¶文華當更熾武略遂重修已復成康世仍光周召由¶飽諳三晉地遍喜甘棠留」
#+END_VERSE
¶

** 復周鼎范先生扇頭來韻
<pb:KR6q0512_J_005-0436c>¶

#+BEGIN_VERSE
「　閒稽周鼎銘旨趣確高深密密彰玄化孳孳露酌斟¶陶鎔萬象冶覆幬四民衾隱逸為佳寶英才作美琳¶乾乾思黽勉切切當規箴忽地遺幽曲忙然續妙音¶風傳不二諦韻出沒絃琴細演浮沉訣弘開聖哲心¶節屆青陽際貪聞白雪吟尋蹤登極閣覓跡度長林¶願謝孤悽憑施八法鍼塵中偕放浪世外各冠簪¶共造團圞局無如商與參」
#+END_VERSE
¶

** 都閫陸護法臨菴飯僧因成奉贈¶

#+BEGIN_VERSE
「　朝野稱忠義檀那并有之光風多利益軌範絕磷緇¶品物承春日群生被澤時賢愚爭獻頌遐邇競投詩¶南極騰輝照北辰吐靄推金湯三寶著牆塹四民宜¶月漏封侯節雲傳蔭襲期河山若帶礪名行不遷移¶運祚無休局勳庸有定基萬年屏翰鞏百代恩榮奇¶步武芳塵者綿綿繼陸螭」
#+END_VERSE
¶

** 餞濟翁朱護法歸東魯¶

#+BEGIN_VERSE
「　盛世喬才客長興瀚海瀾攜琴隨素鶴佩玉服峨冠¶裕民念切切報國行乾乾飄然歸舊治放浪臨清灘¶一片廉明口善分甜與酸肥鮮厭滿几虀萊喜盈盤¶固係翀霄物蓬叢詎可安扶搖機未息展翮志何闌¶夙慧堪高爵天姿可上官停驂知不易發軔覺無難¶迎風張皂蓋冒雪列朱竿坦途車馬速賺我守孤寒」
#+END_VERSE
¶

* 七言古¶

** 壤室新就有作¶

#+BEGIN_VERSE
「　自穿一竅依平麓便作閻浮幻住屋免從村肆乞工¶貸罷向山林尋揀袱灰泥孰更另糊塗椽瓦何須再¶架覆甕牖荊扉覿面安地爐土炕沿旁築真誠境界¶異朝堂風不入兮雨不沐確然氣象傲人天熱則涼¶兮冷則燠道者機宜頗稱情置身儘可深藏六此窯¶若問壽春秋請與太虛同定度」
#+END_VERSE
¶

** 贈徹禪人
<pb:KR6q0512_J_005-0437a>¶

#+BEGIN_VERSE
「　憶子當年入我窟大端氣志真難發慇懃曉夜不辭¶勞左右巾缾焉敢忽願以切磋成器曰百般煆煉喜¶忻然鉗鎚惡辣懼中闕咸言要到銷頑骨脫盡皮膚¶罕少存尚懇孳孳再刌劂諒有真誠學佛心此心詎¶肯輕埋沒必期眼見越庸流續燄分燈命手掘孰卜¶師資道欠全盂囊輒順他痴訥金毛誤上野狐群妥¶尾藏頭三五月遂惹腥臊四遠聞風前猶更賣[香*旁]馞¶蠅蟻尋臭唼其軀乃恨何緣遭揪窣遇苦翻思舊日¶巢奮勇旋歸深自汩捨妄從真內蘊慚纖毫軌範誰¶倉卒彼既知非此亦歡仍施草料待重齕形容漸漸¶變如初肚裏徐徐蠲穢滑頓除習染樂天人明扶暗¶送出雲崒去住隨宜化有情酬昔依依辛苦矻是故¶老朽勉就機烏藤七尺俾親捽逐電敺雷任舉揚兒¶孫迭代相緒紇緒紇綿綿勿暫停百劫千生定莫竭一番¶饒舌和根揭貴使知音知罔悖」
#+END_VERSE
¶

** 次廷才范護法題紅溝法席原韻¶

#+BEGIN_VERSE
「　狄梁村畔亂陵叉曲折紅溝莫盡涯一派東來迷埜¶色幾灣西去達汾沙規模神授為精舍景象天開作¶釋家鑿得高原深井水養成圠圃數般花門連峭壁¶風難入戶傍孤巖月易斜遶砌縱栽彭令菊環菴猶¶種邵平瓜饑餐𥼂𥻉金牛飯渴飲清香趙老茶曉夜¶鯨音疏醉夢參差古洞帶煙霞霜生短髮禪機熾病¶著贏軀世念賒慚愧利名全不有空餘閒老蒔桑麻」
#+END_VERSE
¶

** 次杜工部古柏行韻寄靈徹禪人¶

#+BEGIN_VERSE
「　臥龍岡畔蒼蒼柏壯硬根莖似鐵石周旋巨度廿三¶圍上下長揆五百尺清香飄𩘱四民忻翠影扶疏多¶士惜霜彫萬卉葉猶青雪覆群巒枝不白唯子天然¶氣質同當年侍我梵王宮卓𣂈迥超千聖外軒昂雄¶戰十方空滄桑改變無遺色寒暑遷流有操風孤高¶獨賴陰陽力俊偉咸承造化功法門將圯要梁棟寄
<pb:KR6q0512_J_005-0437b>¶語山靈須愛重應時刌截去皮膚剋日輸勤來遞送¶俾修月窟待英豪使架雲巢棲彩鳳區區勿謂強徒¶勞自古大材宜大用」
#+END_VERSE
¶

** 擬歸¶

#+BEGIN_VERSE
「　錫憩紅溝許久閒時悄地思量山川大抵如舊松菊¶洵乎已荒獨厭孤笻寂寞徒嫌萬里蒼黃泉聲瀝瀝¶臨耳月色昌昌過堂百種狂心易滅溢腔怨恨難忘¶幾度冥蒐暗測總歸妄礙貪妨自此收綸罷釣從他¶路遠天長兩袖清風歸去甚諸滿載還鄉」
#+END_VERSE
¶

** 憩質晉陽¶

#+BEGIN_VERSE
「　妙齡跋涉遍西東老病方纔愧不通挂錫九年依上¶苑懸囊一味理高風攤書自恨雙眸眚聽曲徒嗟兩¶耳聾彭澤賦歸機瓦合梅山旋遁志雷同煨芋懶僧¶窮計就栖雲曠士隱情終勤專祖訓填枵腹細討莊¶騷助道衷四境渾無遺供客殊邦常有索詩翁孤笻¶轉動妨顛仆毳衲炎涼蔽已躬七箇蒲團曾坐破六¶根妄惑頓消融蓬門曉待辰光啟甕牖寒焚石火烘¶幻泡浮軀受用足免將家信寄飛鴻」
#+END_VERSE
¶

　　　　　　　　　　(江南徽州府休寧縣信士陳德¶
　　　　　　　　　　省仝室程氏喜助刻語錄銀貳¶
　　　　　　　　　　兩祈保夫妻偕老子息繁昌如¶
　　　　　　　　　　意者)¶
古宿尊禪師語錄卷五終
<pb:KR6q0512_J_005-0437c>¶

