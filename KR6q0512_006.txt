# -*- mode: mandoku-view; -*-
#+DATE: 2016-06-08 5:54
#+TITLE: 古宿尊禪師語錄
#+PROPERTY: CBETA_ID J37nB387
#+PROPERTY: ID KR6q0512
#+PROPERTY: SOURCE Jiaxing Canon Vol. 37, No. B387
#+PROPERTY: VOL 37
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0512_J_006-0437c> 
#+PROPERTY: JUAN 6

 古宿尊禪師語錄卷六¶
嗣法門人明矌編¶

* 五言律¶

** 送真輔唐元戎赴任¶

#+BEGIN_VERSE
「　負勇干城士威風此日添旌收雲霧斂令下虎狼潛¶品物因仁阜群靈賴力瘞河山帶礪日偉績勒燕然」
#+END_VERSE
¶

** 淨雲社¶

#+BEGIN_VERSE
「　紅溝古梵剎壯麗越塵寰石徑深雲裏瓊陶杪麓間¶四顧千峰衛頻瞻百衲閒欲覓真仙境無煩過別山」
#+END_VERSE
¶

** 次青主傳先生悼肖柴高居士原韻¶

#+BEGIN_VERSE
「　龐老歸根意洞然達隱情彼能消物欲君善易昏明¶止作同鳩拙防非倣聖靈頻聞天籟響疑是梵音聲」
#+END_VERSE
¶

** 悼子靖尹文學¶

#+BEGIN_VERSE
「　賢人委化處不與世同模一曲辭諸友九泉笑獨徂¶琴書空棄置妻子任號呼痛悼誠難已臨風強自歈」
#+END_VERSE
¶

** 祝清涼老喇嘛八旬華誕¶

#+BEGIN_VERSE
「　從經五頂後每憶活文殊華梵隨機演恩光應物敷¶笻鳴滯屈醒幟樹鬼神徂四相公然遠人徒以壽誣」
#+END_VERSE
¶

** 壽仁吾楊居士¶

#+BEGIN_VERSE
「　譚禪知味客混俗了時情取捨機關巧施為智力精¶塵緣羞妄造道路喜常平花甲期何限籌添海屋盈」
#+END_VERSE
¶

** 悼卻波呂參軍¶

#+BEGIN_VERSE
「　西楚從相識心交絕比鄰行山期伴隱汾水願同畇¶遽動升遐局俄興卻愛因飛旌無計輓恤悒若為悛」
#+END_VERSE
¶

** 植松¶

#+BEGIN_VERSE
「　得木從幽谷栽來壯法城輕梢含艷翠嫩葉帶榮青¶雅韻當風動天姿傲雪硜棟梁材可企節操固難更」
#+END_VERSE
¶

** 蒔柳¶

#+BEGIN_VERSE
「　靖節唯栽五余偏植兩行春光憑漏洩瑞靄任敷揚¶脆質依高砌輕絲挂矮牆尋常當送客得便折枝旁」
#+END_VERSE

<pb:KR6q0512_J_006-0438a>¶

** 贈靈知和尚¶

#+BEGIN_VERSE
「　雲居主道德機昧如何測舉措上醇風抑揚遵軌則¶善除生滅根能斷虛浮惑屈指繼高明知君才智克」
#+END_VERSE
¶

** 務農¶

#+BEGIN_VERSE
「　農家何所樂樂處有奇緣耮土披星出耕畬帶月還¶煙蓑頻薙草雨笠獨耘田微賸斯須空鋤頭作枕眠」
#+END_VERSE
¶

** 漢江夜泊次林覺老韻¶

#+BEGIN_VERSE
「　碧浪滔天湧歸權不言遲帆飽無窮力舟行莫定時¶雲山轉眼變城郭掉頭離未諳何處宿燈火亂魚磯」
#+END_VERSE
¶

** 舟中話別月明禪丈¶

#+BEGIN_VERSE
「　兩人離敘處對境動閒愁浪裏風聲急江千月色浮¶漁歌清韻杳村火淡煙流彼此難違局更殘竟未收」
#+END_VERSE
¶

** 上圓安禪德¶

#+BEGIN_VERSE
「　自離君左右錫置太行巔近覺形衰邁頻愁髮鬢鮮¶五丁惟夢度三峽獨詩旋遣悶無奇術因書上榻前」
#+END_VERSE
¶

** 送怡和尚北遊¶

#+BEGIN_VERSE
「　聞說辦行裝愁縈百折腸人情交處好友道別時傷¶賦就悲盈楮歌來願滿堂北平緣分定莫惜惠瑤章」
#+END_VERSE
¶

** 次玉淵曹護法過訪原韻¶

#+BEGIN_VERSE
「　不負三生約偷閒入亂峰停驂依絕島徒几面蒼松¶獲遂同條好因傳共飯鐘一言空彼此上下卻迷封」
#+END_VERSE
¶

** 悼覺賢禪德¶

#+BEGIN_VERSE
「　高賢初示寂四眾發悲呻形謝道猶在堂空風尚醇¶冥龕掩幻質寶鐸露歸神故現無常相因憐昧本人」
#+END_VERSE
¶

** 悼月菴禪人¶

#+BEGIN_VERSE
「　性等虛空界何曾屬死生去來無障礙隱顯有名聲¶道行千秋法言辭百代衡浮圖斂幻相六類苦悲惸」
#+END_VERSE
¶

** 暮宿靈巖¶

#+BEGIN_VERSE
「　暮臨古佛剎獲見景之餘埜水縈朱壁香光映紫書¶月明松色翠風定竹聲疏丈室寒燈朗更殘獨照余」
#+END_VERSE

<pb:KR6q0512_J_006-0438b>¶

** 示省元李居士¶

#+BEGIN_VERSE
「　無心遠宦海有志入禪宮世務從先斷宗乘取次窮¶渾忘驕富態洞徹聖明衷機辨過天覺燈傳記日通」
#+END_VERSE
¶

** 示麟英史居士¶

#+BEGIN_VERSE
「　紅溝經幾度此會始相親臘雪連宵賞新詩徹夜吟¶嶺梅將現瑞岸柳半含春預定同條好生生共法林」
#+END_VERSE
¶

** 壽燦若李居士¶

#+BEGIN_VERSE
「　有為多合道福德固巍然異口欽從朴群靈重體先¶河山爭獻頌朱紫競開筵允以空城芥期君不老年」
#+END_VERSE
¶

** 次張元公過訪原韻¶

#+BEGIN_VERSE
「　不負靈山約乘與破暑來柴門瑞靄合古樹覺花開¶逸句光禪榻佳吟壯法臺金湯時有賴赤幟任高栽」
#+END_VERSE
¶

** 過壽寧寺¶

#+BEGIN_VERSE
「　尋芳入古寺紺殿出雲林補衲僧容瘦拈花佛面黔¶攀藤猿繼下栖樹鳥頻吟幽況誠難解投閒思莫禁」
#+END_VERSE
¶

** 送閒長老再歸西楚¶

#+BEGIN_VERSE
「　萬里同為客風塵共老人團圞方半夏結好似多春¶山水依前列歌吟瞥爾興曲中無限苦苦是最孤身」
#+END_VERSE
¶

** 晏起¶

#+BEGIN_VERSE
「　恬眠不覺曉何事可相關旭日窺高枕浮雲度遠山¶松聲頻諈諉鳥語競鉤扳勉強隨機變呼童汲水還」
#+END_VERSE
¶

** 贈唯禪人¶

#+BEGIN_VERSE
「　能光祖道客當下許誰人四海清風布殊方慧澤均¶天龍咸仗望黑白自欽恂勿謂徒稱獎因才德邁倫」
#+END_VERSE
¶

** 贈玉山李道長¶

#+BEGIN_VERSE
「　熟究先天理懷藏在己躬晨昏知進退刑德識偏中¶兔髓精炮煉烏肝碎搗礱均同藥物餌專治病頑懵」
#+END_VERSE
¶

** 春日次高元老韻¶

#+BEGIN_VERSE
「　東風帶暖日鳧鷖下汀洲新水侵危岸輕波蕩小舟¶春光嗟已往老況幸重留逸曲依雲島寥寥若共酬」
#+END_VERSE

<pb:KR6q0512_J_006-0438c>¶

其二¶

#+BEGIN_VERSE
「　流落風塵久鄉音素不聞愁懷包萬有壯氣掃諸紛¶擊缶吟春谷狂歌對夕曛溢腔難盡意未敢向人傾」
#+END_VERSE
¶

** 悼魏母林氏¶

#+BEGIN_VERSE
「　天生魏氏母倩節固難量馭下端從朴尊親道反常¶威嚴齊孟𡠚才志并姬姜倏爾歸真際其誰不慘傷」
#+END_VERSE
¶

** 康石翁北上¶

#+BEGIN_VERSE
「　朝天意縱切猶帶故交情玄旆隨風入緇叢冒暑攖¶離歌花鳥吐別況水雲傾曲盡通宵月依依未忍行」
#+END_VERSE
¶

** 山南古道¶

#+BEGIN_VERSE
「　一條曲直路無間走風塵嶮巇勞車馬平夷暢客人¶東西通蜀魏南北度關津名利相干者從來不厭頻」
#+END_VERSE
¶

** 晉源古柏¶

#+BEGIN_VERSE
「　昂然撐碧漢倒影罩莓苔寒暑侵無恙風霜勁莫摧¶粗膚雲翳合翠靄月華開柢畔源泉潔天龍擁衛來」
#+END_VERSE
¶

** 訪鑑明老衲¶

#+BEGIN_VERSE
「　大隱居廛士聞風遠叩閽玄談知可法素行識堪旌¶龜鶴偕長算河山并久齡詩歌咸妙麗盡在樂昇平」
#+END_VERSE
¶

** 秋懷¶

#+BEGIN_VERSE
「　一陣𩂽𩂓雨漁樵繼踵過寒螿沿磩鬧埜雀遍山歌¶對月砧聲亂迎霜草色皤愁生孤枕上消遣莫如何」
#+END_VERSE
¶

** 偶成¶

#+BEGIN_VERSE
「　七載住紅溝霜生短髮頭眼昏慵誦讀身老愛閒休¶任月來親近從雲到淹留送迎渾不理安享度春秋」
#+END_VERSE
¶

** 植花木¶

#+BEGIN_VERSE
「　緣有山林癖群芳植念純枝枝擎曉露葉葉獻先春¶月映扶疏影風搖妙悄身看經時眼倦就此暢遊頻」
#+END_VERSE
¶

** 大檀越圖冒雪枉顧勉成以贈¶

#+BEGIN_VERSE
「　雪霰彌天日明公過草堂門牆敷秀氣泉石現殊光¶茶煮凝冰水詩傾草率腸歸輿一笑轉展翰有風彰」
#+END_VERSE

<pb:KR6q0512_J_006-0439a>¶

** 杌立蒼鷹¶

#+BEGIN_VERSE
「　枯椿堪措足斂翮便停休怪鳥驚潛谷妖狐懼守丘¶蹲身伺狡兔側耳聽鴟鶹影響微彰露空擎活不由」
#+END_VERSE
¶

** 春日偕朋遊崛𡼱山¶

#+BEGIN_VERSE
「　偕朋登崛𡼱佳況笑平分碧嶂含春色青巒帶曉雲¶幽情期自滿天語教誰聞世緣從此遠何更惹囂氛」
#+END_VERSE
¶

** 洞居¶

#+BEGIN_VERSE
「　土壑中空處長窯鑿岸邊淒清離市井寂寞隔村煙¶閉戶安全拙開門閱線天塵緣飛不到勝昔在林泉」
#+END_VERSE
¶

** 螳螂¶

#+BEGIN_VERSE
「　一丸糞彈子孕出黑蟲兒見臭眉長展聞腥腳亂馳¶胸中多穢惡面上闕光輝好笑行藏處清香淨不宜」
#+END_VERSE
¶

** 駃騠¶

#+BEGIN_VERSE
「　伯樂未知名追風力現成揚鞭逐日快攬轡踏雲輕¶海岳嘶哮動煙霞蹀躞生衝危破敵故果敢占先行」
#+END_VERSE
¶

** 贈寶三秦社長¶

#+BEGIN_VERSE
「　菩提種自熟清興異人天財色虺蛇論恩榮鳩毒涎¶常情寤寐遠祖道志心穿竊願偕龐老妻孥一併仙」
#+END_VERSE
¶

** 示元雅禪人¶

#+BEGIN_VERSE
「　克家知子可故不倦提撕莫厭箝鎚辣應慚道行危¶功加忘寢食行益勉修持拶透玄關日芳塵繼武隨」
#+END_VERSE
¶

** 寄贈萬休和尚¶

#+BEGIN_VERSE
「　萬事知休息含靈仰道豐嘉聲彌覆載美譽塞邊中¶濟北煙波㴭斗南智化洪障回冥草日術自讓君通」
#+END_VERSE
¶

** 示道生副寺¶

#+BEGIN_VERSE
「　從荷金帛任出納貴公平儉肖楊岐約廉猶寶壽清¶三冬儲畜備一會怨嫌輕非為貪圖得皆因有道生」
#+END_VERSE
¶

** 寄贈應信劉元戎¶

#+BEGIN_VERSE
「　虎帳關山遠徒聞政令香威權鄰頗牧縱奪異何良¶塞外風塵斂寰中歌詠昌無違鷲嶺囑屏翰倚天長」
#+END_VERSE

<pb:KR6q0512_J_006-0439b>¶

** 復素村張文學¶

#+BEGIN_VERSE
「　時序從更改心交自若然且歌今歲律謾論舊年天¶問道相尋古稽禪共了緣滿懷疑滯破花鳥話玄篇」
#+END_VERSE
¶

** 英雄聚會處¶

#+BEGIN_VERSE
「　常聞聚會處今始近其前古道西靈石雄關北冷泉¶雙騎懸斷岸一榻置幽岍品坐通機密飛龍不再眠」
#+END_VERSE
¶

** 偕友再登通明閣¶

#+BEGIN_VERSE
「　孤危撐碧漢四顧絕諸鄰戶外煙塵少窗中氣象新¶問天從措足聽月任存身珍重同緣者登高莫厭頻」
#+END_VERSE
¶

** 次雲鵬張護法原韻¶

#+BEGIN_VERSE
「　弘才博達士屈指讓誰人報國輸奇策談真遠幻身¶輕狂嫌濁富樂道喜清貧宦海知無盡維舟上石峋」
#+END_VERSE
¶

** 復太一禪德¶

#+BEGIN_VERSE
「　祖道垂秋日斯人尚典型心交頭共白意合眼中青¶古木嗷鸚鵡蒼巖喧鶺鴒紛紛言論處互落在零丁」
#+END_VERSE
¶

** 贈西河劉廣文¶

#+BEGIN_VERSE
「　藝苑純誠客天然志量過崇儒宗中子佐釋繼維摩¶守約思原憲懷公體孟軻廣長舌尚巧話絕聖凡科」
#+END_VERSE
¶

* 七言律¶

** 次紫溪張公遊晉祠原韻¶

#+BEGIN_VERSE
「　靈祠古範屬天開冒雨乘車一翫來翠柏扶疏雲外¶顯甘泉環遶案前洄仰瞻勝蹟詩狂熾深入玄宮世¶慮衰擬就黃冠求半榻免將清況復塵埃」
#+END_VERSE
¶

** 次范陽張公過訪原韻¶

#+BEGIN_VERSE
「　紅溝法道古今通名冠諸山海宇雄雲水駢臻消旅¶況象龍磅礡悟真空幽龕夜月懸宗鏡覺苑寅鍠演¶化風幸一停驂共促膝遞相酬唱樂其中」
#+END_VERSE
¶

** 送古交呂元戎再任南征¶

#+BEGIN_VERSE
「　蘆川放浪幾春秋飛檄頻招不自留執銳英豪須虎¶豹披堅威武用貔貅先敷大義為旗幟次建宏功顯
<pb:KR6q0512_J_006-0439c>¶智謀掃盡滇黔氛翳後定當優命著封侯」
#+END_VERSE
¶

** 募結蓮社¶

#+BEGIN_VERSE
「　欲轉東林舊有風必須曠士與奇雄心堅上品堪前¶陟志銳凡情可備窮淨土他時完勝概閻浮此會益¶豐功易輸海眾難輕物敢保金僊展笑容」
#+END_VERSE
¶

** 壽思修耆宿¶

#+BEGIN_VERSE
「　婆心一片覺無虧刮毒砭瘊分外奇化育群靈方聖¶哲才成庶物并天時回生術妙人皆重卻症功神我¶素掎瘱願鬚眉長不白籌盈海屋尚驕姿」
#+END_VERSE
¶

** 留怡和尚¶

#+BEGIN_VERSE
「　淨業西峰落照殘故人辭我度邯鄲盂囊有興朝金¶闕杖履無心置草壇薄霧輕迷楊柳陌淡雲深鎖杏¶花巒憑闌正慮春光減願一停車謝苦酸」
#+END_VERSE
¶

** 送珮公張護法南行¶

#+BEGIN_VERSE
「　喜見文明最老誠渾忘高貴論交情今宵詩賦機鋒¶捷來日溪山逸興新月映行車莊夙駕神供妙筆注¶離情汾江甕嶺絃歌戚尚帶依依返顧聲」
#+END_VERSE
¶

** 辛酉初度直兇荒¶

#+BEGIN_VERSE
「　時逢初度業緣多白雪陽春強自歌破悶格言從燕¶塞消愁清況習東坡田廬勉就依汾水夢想全空赴¶岷峨一訣暗除諸幻事且偷閒老住娑婆」
#+END_VERSE
¶

** 悼風穴雪和尚¶

#+BEGIN_VERSE
「　善法堂前脫蹝之多般若恨向誰遺同條未罄三生¶約別款徒加四眾疑性海浪平歸櫂疾行山雲[雨/暗]慰¶書遲焚檀對影深籌度祖道荒涼漸有時」
#+END_VERSE
¶

** 募水陸會¶

#+BEGIN_VERSE
「　無遮大會若開壇所集殊勳不易宣水陸諸真咸供¶奉冥陽兩利悉周全繽紛香霧彌三界鏜鎝鯨音震¶九天就裏良緣誠罕遇幸加精進一回旋」
#+END_VERSE
¶

** 除夕
<pb:KR6q0512_J_006-0440a>¶

#+BEGIN_VERSE
「　殘臘經除舉世忙庵居老叟但如常不燒爆竹敺魈¶孽孰挂桃符禦祟殃栴動芳心舒美態柳含春色逞¶輕狂諦觀人物遷更處總被生成夙習妨」
#+END_VERSE
¶

** 荒歲募粟¶

#+BEGIN_VERSE
「　招提舊設在紅溝豐儉隨家計獨謀鄙習頓除根易¶盡饑瘡頻塞故難休土銼空負無煙悴瓦𤬳虛懷絕¶粒憂欲罷愁衷干德士福田早種必多收」
#+END_VERSE
¶

** 壽澂光西堂¶

#+BEGIN_VERSE
「　斗南山北有高風素行精嚴固不同人以慈航方若¶士我將玄鑑類于公頭邊短髮均黧皙衣裏神珠間¶紫紅約摸春秋多少數河沙算至海門東」
#+END_VERSE
¶

** 送蘊長老歸秦¶

#+BEGIN_VERSE
「　驀地相逢興味長一天雸雨助群芳榴花噴火依危¶岸埜杏垂金過矮牆賦就分燈明上下詩成對月論¶存亡幢懸鳳嶺辭歸去臨濟宗風任主張」
#+END_VERSE
¶

** 玉淵曹護法過訪原韻¶

#+BEGIN_VERSE
「　驪駒踏凍入荒叢共了蘇文卸玉衷斗室清燈光灝¶灨寒巖春氣暖烘烘訝窮今古興衰事話盡煙涼錯¶亂風一榻安眠情未備鐘聲敲出日輪紅」
#+END_VERSE
¶

** 暮春感懷¶

#+BEGIN_VERSE
「　憑闌乍見百花萎對景空嗟幻化姿為惜輕肥夭折¶態因憐衰病虺隤時寬心但續陶潛賦遺興徒賡杜¶甫詩慚愧春光能幾幾諸緣宜趁早旋辭」
#+END_VERSE
¶

** 思鄉¶

#+BEGIN_VERSE
「　每憶鄉邦越劍門夢遊生長舊亭園玄都殿閣隳隤¶盡白帝城隍草樹蕃像毀宗祠空痛念荊埋古殿獨¶悲存滔滔逝水分情緒難罄充腸怨恨根」
#+END_VERSE
¶

** 雪師子¶

#+BEGIN_VERSE
「　素質端然絕妙奇張牙露爪踞丹墀妖邪畏避潛蹤¶遠獰惡驚逃諱影[罕-干+米]威鎮乾坤山海淨氣吞雲漢景
<pb:KR6q0512_J_006-0440b>¶星熹翔陽切恐含生㤕驀卻雄豪令早施」
#+END_VERSE
¶

** 募修藏經閣¶

#+BEGIN_VERSE
「　頻瞻廢閣暗嗟憐寶藏雖存已半瘨斷碣爛全千古¶誌虛堂斜架數枝椽摧殘老樹依雲表圮圻高垣墮¶澗邊欲啟法筵仍舊貫因祈檀度快當先」
#+END_VERSE
¶

** 壬戌李秋別眾赴汾陽¶

#+BEGIN_VERSE
「　萬井風塵葉落霜江千漁火鬧斜陽翩翩遠雁離沙¶漠唧唧山禽寄草堂榻近寒時炊石火詩從別處罄¶孤囊臨機有句難為密西度河汾路邈茫」
#+END_VERSE
¶

** 送汝兆戴護法赴任西粵¶

#+BEGIN_VERSE
「　昇平時樂七年全多賴神君一善權花發河陽香滿¶地柳垂彭澤蔭當天清風徒使依恒嶺明月空移挂¶粵巔但願上蒼憐晉土孤光仍著照汾川」
#+END_VERSE
¶

** 贈大司空崑嶽楊公九旬初度¶

#+BEGIN_VERSE
「　跡混塵寰九十年嘉聲彌布動人天功施佛國為雄¶塹策獻皇廷重德銓恩澤正堪遺後胤才華端可繼¶前賢願將補袞調羹手壯我宗風覺世顛」
#+END_VERSE
¶

** 寄祝遴我高護法壽¶

#+BEGIN_VERSE
「　知君福德等穹窿尚自殷勤進益功建寺安僧弘祖¶道設規課子重淳風口碑載義傳中外舌冊題仁布¶海嵩以此定期花甲數恒沙算盡欠雷同」
#+END_VERSE
¶

** 仝南明賈護法枉道遊綿山¶

#+BEGIN_VERSE
「　驟然別舊攬歸鞭捨近從迂上古綿渴赴煙村忙問¶水倦投荒寺暫停驙懸梯棧道褰裳躡絕壁狐岩繼¶踵旋月窟幸同消世況燒燈靜夜埋前緣」
#+END_VERSE
¶

** 偕南明賈護法綿山共榻次韻¶

#+BEGIN_VERSE
「　雲龕抵足共恬眠利祿無端可上前水韻松聲爭入¶戶月光山色競臨筵岩懸萬鐸鳴終夜殿徹孤燈映¶兩單寤寐笑同居佛地此生何更覓三禪」
#+END_VERSE
¶

** 贈本悟書記
<pb:KR6q0512_J_006-0440c>¶

#+BEGIN_VERSE
「　道者胸懷慧鏡清明鑑無私可讓情怡然兀坐忘終¶日倏爾經行越限程布衲襤襂高下重霜鬚髟鬄智¶愚驚譚禪有興當風立龍象夔夔露眼睛」
#+END_VERSE
¶

** 悼青主傅先生賢喬梓二首¶

#+BEGIN_VERSE
「　年來紙價晉陽增蓋為公家筆法徵名動九重曾應¶詔才冠一代已通稱頻聞喬梓昇遐急遍睹賓朋助¶賻競我辱道交非淺尟寧無痛淚洒龕燈」
#+END_VERSE
¶

#+BEGIN_VERSE
「　簪纓積代有家風父子疏狂不欲同酷好煙霞消歲¶月樂施慈惠福頑懵軒岐妙術胸中蘊李杜才華筆¶下通從此罷功歸淨土金仙應許道和融」
#+END_VERSE
¶

** 夏日賞花¶

#+BEGIN_VERSE
「　坐對南山納晚涼千葩秀麗現當陽𦏸[羽*未]化蝶周旋¶覓頡頑幽禽絡繹將香氣襲人人愛重嬌姿動客客¶思長殷勤寄語驚秋雁勿惹霜風過埜塘」
#+END_VERSE
¶

** 壽鳳山偉和尚八旬初度¶

#+BEGIN_VERSE
「　花甲重新二十年化行山右免隨緣幢開鳳嶺聲名¶著剎豎龍泉穢惡蠲法雨遍滋榮草木真風彌布卻¶痴瘨勞生欲罷繁難責劫盡三祗後有天」
#+END_VERSE
¶

** 送青子蕭副使北上¶

#+BEGIN_VERSE
「　白雲深處久偷藏孰度輕騎到榻傍放下文明真晃¶耀撒開屏翰確高昂對談夢幻灰機疾頻索宗乘願¶力芳此去朝天添厚爵清光旋轉映門牆」
#+END_VERSE
¶

** 圖閣下冒雪左顧賜韻勉成¶

#+BEGIN_VERSE
「　旌旗隊隊出郊坰冒雪披霜到野亭山合凍雲迷上¶下僧懷愚魯慢賢靈坐中禮貌忘賓主言外風規壯¶典刑喜獲吉星臨是處堯天舜日又重親」
#+END_VERSE
¶

** 復禹九范文學¶

#+BEGIN_VERSE
「　桃李承春氣象開達人風味逐中來毫端瑞彩沖銀¶漢簡上清香壓老梅獨露三張微妙手頻施二陸邁¶奇才綠酬鷲嶺先天約莫厭雲深到處臺」
#+END_VERSE

<pb:KR6q0512_J_006-0441a>¶

** 春日同天厚高護法遊雙塔¶

#+BEGIN_VERSE
「　春光承仗過伽藍攬轡歌謠敢并先馬逐和風蹄更¶疾人逢輕煖易施權桃腮半破清香復柳眼微開玅¶趣旋雙塔斜陽移影轉相催返望白雲還」
#+END_VERSE
¶

** 送亢宗俞都憲榮任檇李¶

#+BEGIN_VERSE
「　俄聞車馬動行聲冠蓋如雲出晉城黔首競攀遮古¶道綺筵爭設翳長營憐離韻轉孤亭月惜別風搖萬¶里旌願去嘉和全偉勣再來山右牧軍[云*民]」
#+END_VERSE
¶

** 鳴雞¶

#+BEGIN_VERSE
「　自古嘉稱號德禽人間子午定諸聲孟文假詠開關¶鍵孔聖將名諭武城一切痴頑因叫醒百般勞苦為¶啼生如其寂默休張口困殺閻浮怠惰賓」
#+END_VERSE
¶

** 夜蚊¶

#+BEGIN_VERSE
「　堪嘆無情化有情懷藏惡習最難更長舒利觜思戕¶物突露雙睛喜背明唼血安知他受苦刺人寧識自¶傷生冤家合會時緣到償報捐軀事易成」
#+END_VERSE
¶

** 羈猿¶

#+BEGIN_VERSE
「　身羈縲絏不自由徒將雙手亂搔頭青山夢斷三更¶月白晝愁乾一寸喉瘦影漸從栖畔現狂情頻向索¶邊休雲林歸去知無分枉把紛紛汩苦流」
#+END_VERSE
¶

** 募修藏閣¶

#+BEGIN_VERSE
「　法寶歸藏計欲全必須檀度一欣然良緣此會周為¶首福果當來勝自先干霄傑閣能成就動地勳名自¶遠傳頓使人天生慶快子孫貴顯世綿綿」
#+END_VERSE
¶

** 薦僧可禪人¶

#+BEGIN_VERSE
「　染緣頓棄了無干放曠逍遙許自然三界縱橫從出¶沒八方來去任周旋彼生此滅因由斷入聖超凡事¶理全法演上乘仍助薦光風有分適西乾」
#+END_VERSE
¶

** 鼎玄朗虛二禪德造藏還山喜贈¶

#+BEGIN_VERSE
「　玄奘西遊二八霜琅[王*函]始負遠歸唐敢興志願依弘
<pb:KR6q0512_J_006-0441b>¶範樂任馳驅越太行溽暑炎歊甘領受祁寒凍徹笑¶承當忘身為法勳勞在此後芬芳果自颺」
#+END_VERSE
¶

** 登芳林寺¶

#+BEGIN_VERSE
「　尋幽徑入亂雲賒杲日當天映紫霞峻嶺初登勞杖¶履小溪重度涉泥沙鳥啼芳樹饑思食人蹈孤岩渴¶慕茶一聲長嘯䀽空谷露出樓臺老衲家」
#+END_VERSE
¶

** 贈濮清羅護法¶

#+BEGIN_VERSE
「　從敷堡障隔風沙異口同音歎所嘉五褲恩端鳴遠¶邇連城價重出煙霞彌天月映來公柏遍地春歸潘¶岳花指日丹書當下降二千石任屬誰家」
#+END_VERSE
¶

** 賞雪¶

#+BEGIN_VERSE
「　六花吐瑞滿長空一色溪山絕異同細密無聲驚眾¶聽飄揚有分釋群忡閉門免肖袁安臥踏凍翻尋孟¶浩風折得清香梅上案高歌來歲合時豐」
#+END_VERSE
¶

** 示悟玄禪人¶

#+BEGIN_VERSE
「　學佛心專縱不遺一經故敪行由虧須知舉錯繁難¶責勉進朝昏供給倭願透玄關休外涉欲明祖意莫¶他咨慇懃叩己功無間自有通方達道時」
#+END_VERSE
¶

* 五言絕¶

** 復止菴原韻¶

#+BEGIN_VERSE
「　連年多病障學業盡荒蕪跡寄深山裏從人笑我愚」
#+END_VERSE
¶

** 靜夜聞鐘¶

#+BEGIN_VERSE
「　鐺[金*閭]鯨音響恬眠瞌睡罔愧衾故不生五內確清爽」
#+END_VERSE
¶

** 村居四首¶

#+BEGIN_VERSE
「　遠卻諸城市慇懃辦耒耜二三老耆年相共樂田里¶欲覓老僧家無千山水處迢遙紅土溝就裏有蓬戶¶我本窮和尚寒來秪一衲飯蔬食飲水此外無他法¶淨業古招提高明到者寡不因遠市廛無路通車馬」
#+END_VERSE
¶

** 凶歲三首¶

#+BEGIN_VERSE
「　三年兩不收囷鹿空虛了好笑我諸僧朝朝嫌飯少」
#+END_VERSE

<pb:KR6q0512_J_006-0441c>¶

#+BEGIN_VERSE
「　接年遭大旱少壯皆逃竄眼見好親朋都將顏面換」
#+END_VERSE
¶

#+BEGIN_VERSE
「　窮愁臥不起人喚喫糠秕勉坐且加食溢腔甘且美」
#+END_VERSE
¶

** 洞居二首¶

#+BEGIN_VERSE
「　既將土洞為屋孰更編荊作籬勝彼雕梁畫棟何愁¶日炙風吹」
#+END_VERSE
¶

#+BEGIN_VERSE
「　一間洞傍雲隈貴客佳賓不來儘可藏頭自在無心¶分外安排」
#+END_VERSE
¶

* 七言絕¶

** 壽懷信巨社長¶

#+BEGIN_VERSE
「　老狀童顏陸地仙心師須達辦奇緣海山福壽應全¶具素祝何妨亦獻前」
#+END_VERSE
¶

** 清涼石¶

#+BEGIN_VERSE
「　一方靈石架雲臺大士談玄幾度來此物應知非世¶寶從經劫火信無災」
#+END_VERSE
¶

** 禱雨¶

#+BEGIN_VERSE
「　旱魃為殃遍界周嘉禾失望鬼神愁仰祈膏雨彌天¶下頓使蒸民鼓腹謳」
#+END_VERSE
¶

** 聞鷓鴣¶

#+BEGIN_VERSE
「　綠楊樹上鷓鴣鳥夜半高聲啼到曉村埜聞人睡不¶成家家海鬧鋤荒草」
#+END_VERSE
¶

** 示僧祖道¶

#+BEGIN_VERSE
「　欲明祖道自鑽研鐵壁銀山須教穿透得頭頭俱不¶礙始堪對客話三玄」
#+END_VERSE
¶

** 壽小泉王居士¶

#+BEGIN_VERSE
「　紅塵淮裏事紛紛獨脫無依故讓君福壽自當增數¶倍鶴南飛韻亦須聞」
#+END_VERSE
¶

** 聞花鳥¶

#+BEGIN_VERSE
「　暖風吹綻杏花顏野雀飛來上下攀將謂隔牆人覺¶見忙忙共語過東灣」
#+END_VERSE
¶

** 晝寢
<pb:KR6q0512_J_006-0442a>¶

#+BEGIN_VERSE
「　茅屋低低傍小陬枕書高臥笑封侯醒來獨步高峰¶上細把煙霞趣自謳」
#+END_VERSE
¶

** 示博容禪人¶

#+BEGIN_VERSE
「　嘉言善行可遵依休肖時流弄滑機老實到頭神鬼¶重方知斯道確玄微」
#+END_VERSE
¶

** 示宗閭陳居士¶

#+BEGIN_VERSE
「　時丁像季世情顛惡禿孜孜好贈錢賸爾胸前有別¶調當風詠出謝愁緣」
#+END_VERSE
¶

** 示隱陶禪人¶

#+BEGIN_VERSE
「　昂昂氣宇邁常倫惡辣鉗鎚下轉身直肖瞎驢充大¶象踏翻山嶽碎為塵」
#+END_VERSE
¶

** 溫泉¶

#+BEGIN_VERSE
「　山靈竭力備溫湯不限春秋輒變常浴淨眾生陳垢¶染方隨流水下東洋」
#+END_VERSE
¶

** 荒年散眾¶

#+BEGIN_VERSE
「　薦臻饑饉累山夫肚瘦腸空一物無海眾自當尋活¶計莫強隨我待身殂」
#+END_VERSE
¶

** 示明吾張居士¶

#+BEGIN_VERSE
「　學道應須識自心自心識得萬靈欽始知混跡凡塵¶裏別有生機邁古今」
#+END_VERSE
¶

** 題睡翁圖¶

#+BEGIN_VERSE
「　六戶虛張不下簾琴書滿案畫堂前支頤榻上齁鼾¶睡口角長流酒肉涎」
#+END_VERSE
¶

** 贈智光祖文學¶

#+BEGIN_VERSE
「　舉世昏昏不可稽天將夫子覺痴迷含生頓使顛邪¶絕別展靈機向上提」
#+END_VERSE
¶

** 晚炊¶

#+BEGIN_VERSE
「　品字柴頭把銚煨一筐野菜帶根裁和雲爛煮將饑¶塞坐聽蒼猿嘯月來」
#+END_VERSE
¶

** 示本覺禪人
<pb:KR6q0512_J_006-0442b>¶

#+BEGIN_VERSE
「　從來淨業幾秋霜猶欠將身入奧堂覿面玄關須早¶透莫空惆悵倚門牆」
#+END_VERSE
¶

** 夜宿劉園¶

#+BEGIN_VERSE
「　金谷名園類不疑就中花木萬般奇鳥啼雲散三更¶月且喜琴書伴靜時」
#+END_VERSE
¶

** 方山聽笛¶

#+BEGIN_VERSE
「　故山歸夢破雲林凜凜寒風碎客心高枕石床窺皓¶月亂來羌笛帶秋聲」
#+END_VERSE
¶

** 暮抵綿山¶

#+BEGIN_VERSE
「　攬轡尋幽問佛巖村翁遙指過雲嵌到來坐聽鯨音¶響歷歷分明在碧巉」
#+END_VERSE
¶

** 圖閣下冒雪左顧賜韻勉成¶

#+BEGIN_VERSE
「　紛紛白雪遍長空車馬臨門信孰通山寺無緣堪作¶供敲冰旋煮獻檀翁」
#+END_VERSE
¶

** 紫荊樹¶

#+BEGIN_VERSE
「　當陽示現紫金身瑞靄清香絕等倫百卉叢中憑賣¶俏赤條條地顯光新」
#+END_VERSE
¶

** 廣勝寶塔¶

#+BEGIN_VERSE
「　撐天拄地勢軒昂磨滅虛空氣燄長古佛骨身藏就¶裏神龍呵衛顯諸光」
#+END_VERSE
¶

** 永祚雙塔¶

#+BEGIN_VERSE
「　兩莖玉柱插丹霄日月磨磋光影饒突露擎天剛氣¶象滄桑從變勢猶矯」
#+END_VERSE
¶

** 小圃雞冠¶

#+BEGIN_VERSE
「　兩兩三三傍玉闌遞相翹首望雲攢倏然風動輕搖¶拽奮勇交爭鬥不殘」
#+END_VERSE
¶

** 植桃¶

#+BEGIN_VERSE
「　買得夭桃數十根環菴栽向狄梁村玄都觀裡言千¶顆愧莫如他蒔滿園」
#+END_VERSE
¶

** 募石炭
<pb:KR6q0512_J_006-0442c>¶

#+BEGIN_VERSE
「　煖房熱炕好生涯不在無錢道者家但願高明知此¶意爭先助我一牛車」
#+END_VERSE
¶

** 堤行¶

#+BEGIN_VERSE
「　和風衰草滿堤䣻隔水諸山擁翠嵐僧舍望來何處¶是紛紛黃葉隱孤菴」
#+END_VERSE
¶

** 繫舟山¶

#+BEGIN_VERSE
「　當年洪水積滔天疏鑿功歸帝禹前不信繫舟山尚¶在摩霄屹立勢巍然」
#+END_VERSE
¶

** 贈柏舟禪德¶

#+BEGIN_VERSE
「　浮玉山前風浪高柏舟橫架往來橋工程無間真奇¶絕絡繹嘉聲并海潮」
#+END_VERSE
¶

** 韓侯嶺¶

#+BEGIN_VERSE
「　殊勳異績付東流名姓空遺置嶺頭廟貌縱令疏血¶食威風咸著貫華優」
#+END_VERSE
¶

** 王維詩畫後¶

#+BEGIN_VERSE
「　開元十九占魁名世有工高詩畫聲風水晉陽稱最¶吉毓靈鍾秀奪天英」
#+END_VERSE
¶

** 狄公祠¶

#+BEGIN_VERSE
「　取日虞淵智勇均天知仁傑出常倫白雲飛處新家¶廟貴使蒼生識重臣」
#+END_VERSE
¶

** 杵臼墓¶

#+BEGIN_VERSE
「　繼世扶孤一片心古今能得幾同人只緣大義干霄¶漢丘壟牛羊未敢循」
#+END_VERSE
¶

** 程嬰祠¶

#+BEGIN_VERSE
「　祝褲聞號智勇周藏真示假塞兇流局終殞命酬知¶己正氣悲風詠不休」
#+END_VERSE
¶

** 子推廟¶

#+BEGIN_VERSE
「　人世興衰兆有緣由乎真偽兩機全從亡受賞多榮¶貴難置先生綿上田」
#+END_VERSE
¶

<pb:KR6q0512_J_006-0443a>¶

* 行實¶

大清康熙癸卯歲師住鄧州丹霞兩序大眾焚香入¶
室請說生平履歷師固止之眾再三堅請師不得已¶
乃云余非天生彌勒地湧釋迦本係西蜀成都人父¶
姓胡母徐氏生于崇禎二年歲在己巳六月初一日¶
自離乳哺不喜喧譁常從靜處趺坐合掌念誦觀音¶
名號閭閈父老聞見者無不驚異七歲入鄉校十二¶
上頗知時務便欲出家因缺兄弟父母勉留不得已¶
權順親意後遭甲乙之變家屬盡亡于非命惟余獲¶
生遂自逃奔西山與充淵隱士同居數月見淵行藏¶
越格智識超群每每求教蒙淵開發入道之要雖值¶
山荒三載落于流離顛沛之中時時體究不捨寸陰¶
年十九禮唐安惟心靜主薙染即受具戒一日下山¶
緣幹被真宗長老問云如何是爾本分事一時無語¶
負愧還山放下行李便入室中問師如何是某本分¶
事師云途中辛苦去歇歇來與爾說余出少選復近¶
師前纔欲開口師云且取炭添在爐中著余即取炭¶
送入爐中師云太多生余便抽兩橛置于舊處剛轉¶
身師指傍凳示余云會麼余忽有省遂作禮云早知¶
燈是火飯熟幾多時師云見甚麼道理便與麼亂統¶
余云今後瞞不得我了師云我瞞爾且置如何是爾¶
不自瞞處余云某甲饑渴在待去喫些茶飯來從頭¶
舉似拂袖便出師乃頷之然雖如是猶未肯休次日¶
俶裝遍參終南義讓淡竹惟宗諸大知識各有機緣¶
難已備論大凡蜀中名山巨剎周遊一半將及一載¶
有奇身體疲倦遂向溫江三聖結茅辛卯秋忽被同¶
參電影兄相邀往成都俄聞離指和尚在保寧其時¶
道途有礙互相裹糧拌命忘軀晝眠夜走過半月始¶
抵閬州禮離指于觀音離見一一問余來緣余據實¶
答離聞知深生痛惜遂留依附一日命與同參諸兄
<pb:KR6q0512_J_006-0443b>¶
作擔水偈余即信筆書云緊挽繩頭慢汲泉和雲帶¶
月一肩擔勞形苦骨無他事貴要將來接遠賢遂對¶
眾呈上離接得冷笑云非公境界余云阿誰無分離¶
云三十年後許爾恁麼道余云莫將懸讖徒加我坐¶
聽春雷啟蟄聲便喝離喚侍司云把鍾茶與者漢溼¶
溼嘴余云大功不受小賞抽具便出又一日余自殿¶
前順風掃地離舉手逆指云何不正掃余云順水推¶
舟少費力離云只解順水推舟未會逆風掌舵在余¶
即驀豎苕帚云請和尚穩坐中倉離云忽遇洪波浩¶
渺白浪滔天爾又作麼生余以帚作搖櫓勢云有某¶
甲在和尚不消憂慮離即首肯後以衣拂沿流幾度¶
授余余堅卻不受遂辭上朝天過五丁入漢中買舟¶
下楚南詢所到諸方名宿處無一不以上賓相待各¶
有機緣茲不重舉丙申秋復回東川親覲破山和尚¶
于金城雙桂纔入門破問余何處人余云成都破云¶
今從何來余云漢南破云何故走者些曲折余云若¶
不如是焉到者裏破云者裏是甚麼所在余云和尚¶
為甚自己忘卻破云未在別道一句看余即向前問¶
訊云千聖亦不識遂命入參堂己亥春復歸保寧同¶
鐵符指月六奇諸兄結夏于東山時值本師還鄉祭¶
祖聞其高風弗獲面覲次年上廣元過通巴抵達郡¶
禮本師于金鳳山天台禪院師一見便問余上座發¶
足何地余云北道師云從何路來余云通巴師云關¶
津時有阻焉得至其間余云山川雖險礙雲月任往¶
還師云一向親覲何人余便喝師云好好商量惡發¶
作甚余云得人一牛還人一馬師云滑觜禪和如麻¶
似粟余云切忌壓良為賤師遂喝余亦喝師便打余¶
復喝師放下拄杖噓一噓余掉臂歸客堂次早師出¶
公案二十則示余余接得是日一一著語呈上甚恰¶
師意遂以從上沿流并衣拂等物當堂付余辭不獲
<pb:KR6q0512_J_006-0443c>¶
已勉強領荷時年庚子三月十五也後同師回香嚴¶
蒙命重修下堂義端祖剎事畢仍命監修上堂大殿¶
功業將完余染病在身因而告假下山時值定慧禪¶
人請住隨州觀子嶺無文聰祖道場路遠難行權寓¶
鎮平菩提休冬適蒙張護法王山主有緣禪人敦請¶
重開此剎者便是余半生不唧溜事一一從頭吐露¶
了也汝等慎勿記持以為笑具一眾欣喜禮拜而退¶
乙丑春新舊兩序懷香入室請師繼說丹霞已後二¶
十餘年所行事業師云病朽二十餘年之中運蹇時¶
垂好惡因緣萬緒千端誠難記憶今眾勉令重言直¶
得聊表未忘之事以應輿情幸勿見笑乃云朽自甲¶
辰孟冬先師示寂便蒙宛陽當道文武簡命還山完¶
全先師未了公案其時無計推脫即將丹霞轉請世¶
雄法弟于中繼席朽赴香嚴勉領院務待至新春便¶
命頭首執事馳書黃龍三度懇請寄然法兄來繼師¶
席是時寄兄惟以老病推辭因息是舉仍命二僧前¶
赴天柱下書恭迎蜀叟法兄來荷院務蜀兄允從隨¶
僧即至其時兩堂龍象并及故舊諸僧俱不悅從朽¶
向其中善言誘諭使彼互相欣然屈全箇事逮至秋¶
間香嚴一應修理事業并及先師靈塔工程悉皆告¶
竣朽即辭眾徑往終南幽深之處縛茆支鐺以完素¶
願不料路過鄖西倏值玉玖喬鄉紳當陽把著不容¶
前去鈍置清涼權居三月仍行故套以應時宜次春¶
解制即應上津鐵山靈然之請赴彼放戒事畢遂上¶
白河又遭四眾勉留復開戒壇以順輿念事畢拽杖¶
渡江過竹溪訪尋仁者靜書記于山莊小菴聚首未¶
幾便蒙隱凡徐鄉紳請住桐溪蘭若及至其中日逐¶
人事紛紜勞煩特勝舊病復舉猶強應荷未幾之間¶
因事散眾時有法安上座原係先師門下有德弟子¶
至心懇請暫向香臺峰上杜絕外緣恬然靜養將近
<pb:KR6q0512_J_006-0444a>¶
兩月諸病消除幻形稍健一旦忽被興元天聖無相¶
律主聞朽在彼親來相接感相高情未便堅卻直得¶
偕往逮到天聖人事紛紜彷彿桐溪恐蹈前轍即入¶
山中不語菴內遠遁幽棲歇念休心以保無病閒居¶
半載復還天聖暫停數日惟帶兩人買舟順流下楚¶
遍遊匡廬名勝之處後度鄱陽抵南昌進西山遍訪¶
諸剎故舊後過饒徽等處附載隨流遊吳適越登雲¶
門上雪竇復轉天童拜禮祖塔住未幾偶動普陀之¶
興遂到招寶其時海中國禁罔獲如意復返吳興市¶
諸典籍附舶溯流重遊舊道待抵襄陽維舟長門之¶
下方過三日猶欠卸載便值法輪主人大拙來請到¶
彼休冬安禪放戒是時香嚴虛席許久內有南極知¶
藏志參副寺煥然直歲前來三度懇請回山繼席卒¶
不應許拂袖便行重下襄州檀溪相伴梓舟老弟同¶
居數月一旦忽蒙內鄉仙陀了塵大德幾度相邀因¶
而赴彼入他圈繢勞苦多日自後了塵心腸漸改海¶
眾難居朽故不悅擊鼓散眾即便拽杖徑往均陽觀¶
音了性禪德處權寓兩月嗣後復蒙檀溪梓老請下¶
襄陽同居未幾天岳大士率領兩城士庶僧俗并偕¶
谷隱無擇大士請住洞山峴石禪院爾時賤軀雖病¶
念係歷代祖庭詎肯輕棄遂領是任躬向其中無論¶
晝夜不厭精勤志在恢復及至秋杪忽蒙河東太平¶
大曉順公同彼縉紳季侯王公專人遠請卻不得已¶
遂將洞山轉請五龍益和尚代為住持朽乃置辦行¶
儀來應太平雲壽之請逮到雲壽寺中便蒙季侯王¶
公同眾懇留病朽即就雲壽開堂以施法化次年因¶
赴汾陽拜掃昭祖靈塔路過洪洞暮宿北橋忽遭士¶
庶人等通知趙邑遠近緇素留住靈巖禪院將周二¶
載其中事體多端難已備論甲寅初秋因過土黨訪¶
尋知己路經八佾聖泉時蒙主者潤寰師徒偕眾勉
<pb:KR6q0512_J_006-0444b>¶
留駐錫其間倏度數月又被高平慧菴上座并與悠¶
然法師請住佛掌禪院腳到佛掌即隨眾念便結長¶
期三載後應六名主人了愛之請赴彼安禪設戒諸¶
緣既畢仍歸佛掌戊午歲朽年五十願上五臺拜禮¶
文殊并與合山大眾結箇些小良緣以報父母生成¶
之德于萬分之一即自二月起程路過太原暮投此¶
間其時當代住持天澤潤公律師謝世一載有餘即¶
于是夕思修明空二上座并及合蘭老幼諸僧具禮¶
設茶懇留繼席病朽知其冤家路窄無方逃避因而¶
勉強應許後上五臺齋僧事畢仍歸此處便蒙思明¶
二上座率領闔城士庶諸山師友同誠設齋恭請上¶
堂承當院務既承當已即從是夏興工修理逮閱三¶
載其中一應殿堂寮舍方丈土窯悉皆改革增廣門¶
巷園圃道路丹墀悉皆平墁弘開後值歲歉三載菴¶
內時常食口不下數百隨緣共度毫不憂慮最所慮¶
者其間大眾各各孤負己靈獨好時緣不求上進為¶
僧之道大有乖違豈不虛消信施仰愧龍天朽因厭¶
處即欲他行正猶豫間忽值河東鄉宦南明賈公臨¶
菴左顧盤桓數日一旦論及常住闕藏之說便蒙賈¶
公輸誠樂助三分之一嗣後朽因他故特下河東專¶
申拜謝大司空宜之楊公于大雅堂內座間論其造¶
藏之事楊公聞知亦皆輸誠布施并募四眾共結良¶
緣因命鼎玄朗虛二禪德前往江南印造還菴永遠¶
俾眾取便披閱以進道業朽住此間焂經七載多般¶
事業始獲完成簡點將來宛如一夢竊慮病朽二十¶
餘年徒將有限身心勉作無窮幻化自西自東自南¶
自北到處勞筋苦骨拖犁拽耙償人夙債之由即今¶
依舊從頭露布了也敢問諸人適纔所言者些絡索¶
且道是佛法耶是世法耶直下緇素分明可謂功歸¶
有地脫或未然啼得血流無用處莫如緘口過殘春
<pb:KR6q0512_J_006-0444c>¶
時眾默然禮拜而退。¶
¶

　山西平陽府洪洞縣信宦高擢仝室鄭氏¶
　男以位素位捐資刻語錄一部先祝時和¶
　國泰次祈物阜民安更冀家門迪吉祿位¶
　崇遷增壽算於千齡愍覺花於九界厥子¶
　及孫復進簪纓之列惟男斯女同延龜鶴¶
　之秋凡有所求吉祥如意者¶

　板存嘉興楞嚴寺般若堂附藏流通¶

　康熙丙寅　荷月　吉旦